# Käyttöohjeet

## Kyykkä-sanasto
* *Kyykkä* - pieni puupalikka. Yhteensä 40 kyykkää per joukkoe, kyykkien poistaminen pelineliöstä on pelin tavoite
* *Karttu* - suurehko kapula jota heitetään
* *Heittoneliö* - maahan piirretty neliö josta karttua heitetään
* *Pelineliö* - maahan piirretty neliö, heittoneliötä vastapäätä, josta kyykät pitäisi poistaa

## Pelin tavoite
Pelin tavoite on, kuten kyykässä yleensäkkin, saada karttua heittämällä mahdollisimman paljon kyykkiä 
ulos pelineliöstä

## Valikot

### Päävalikko
Päävalikossa voit valita, kuka pelaa ja ketä vastaan.
Sekä koti- että vierasjoukkoetta voi pelata joko ihmispelaaja ("Human"), tai tekoälypelaaja ("AI").
Pelaajan valinta tapahtuu pudotusvalikoista, ja peli käynnistyy painamalla valikon alaosan nappia "Start game".

### Loppuvalikko
Loppuvalikossa pelaajille näytetään, kuka voitti ja kuinka paljon pisteitä voittajalla oli.
Valikossa on vain yksi toiminto: taikaisin päävalikkoon siirtyminen "Play again!"-painiketta painamalla.

## Pelaaminen

Peli alkaa kotijoukkoeen heittovuorolla.

### Liikkuminen
Heittäjä seuraa hiirtäsi - heittopaikka valitaan siirtämällä hiiri siihen kohtaan pelineliötä, josta halutaan heittää.
Aivan heti et voi kuitenkaan heittää mistä haluat - ensimmäiset heitot tulee heittää heittoneliön takarajalta, josta pelaajasi ei suostukkaan lähtemään ennen sääntöjenmukaista lupaa.
Kun olet saanut ensimmäiset kyykät ulos vastustajan pelineliöstä, liikkumisesi vapautuu ja voit heittää mistä kohdasta pelineliötä tahansa.

### Heittäminen

#### Kulman määritys
Kun heittäjä on kohdassa, josta haluat heittää, paina hiiren ykköspainike pohjaan.
Maahan tai heittäjän keskivartalon kohdalle ilmestyy punainen viiva, joka kuvaa heiton suuntaa. 
Kun olet tyytyväinen heiton suuntaan, päästä hiiren ykköspainikkeesta irti.

#### Voiman ja korkeuden määritys
Kulman valittuasi heittäjästä lähtee kohti valitsemaasi suuntaa sininen ovaali, joka kuvaa kohtaa, johon karttu tulisi laskeutumaan.
Tämä laskeutumiskohta määräytyy heiton voimasta ja korkeudesta.
Kun olet tyytyväinen laskeutumiskohtaan, klikkaa hiiren ykköspainiketta.
Älä odota liian kauaa! Heittäjä väsyy nopeasti heittoasennossa pysymiseen, ja voima putoaa olemattomiin.

#### Kierteen määrän määritys
Kun voima ja korkeus on määritetty, joko heittäjän jalkoihin tai sen pään päälle ilmestyy punainen palkki, jossa on vihreitä viivoja.
Vihreät viivat kuvaavat optimaalisia kierteen määriä.
Palkkia pitkin alkaa kiitää sininen viiva, joka kuvaa tämänhetkistä suunniteltua heiton kierrettä.
Klikkaa hiiren ykköspainikkeella, kun sininen viiva on lähellä vihreää viivaa, niin heitto laskeutuu optimaalisesti, lähes vaakasuuntaisena, ja kaataa mahdollisimman monta kyykkää.

### Pelin jatkuminen
Kahden heiton jälkeen heittäjäsi vaihtuu seuraavaan, ja tästä kahden heiton päästä on vastustajajoukkoeen heittovuoro.
Joukkoeen vaihtuessa pelineliöstä poistuneet kyykät sekä kaikki kartut siivoutuvat pois.
Peli jatkuu näin, kunnes molemmat joukkoeet ovat heittäneet yhteensä kahdeksan karttua.

## Voittaminen
Heittovuorojen tapahduttua peliä pisteytetään seuraavanlaisesti:
* Alle kymmenen sentin päähän eturajasta tai pelineliöön jäänyt kyykkä ("Akka"): -2 pistettä
* Kyykkä pelineliön rajalla ("Pappi"): -1 piste
* Pelineliöstä poistettu kyykkä: 0 pistettä

Joukkoe, jolla on enemmän pisteitä, voittaa.

*Onnea peliin!*